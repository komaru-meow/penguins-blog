---
title: Wardrobe users' guide
authors: pieroproietti
lang: it
enableComments: true
---
import Translactions from '@site/src/components/Translactions';

<Translactions />

`Penguins' wardrobe`, non fa parte di `eggs` e non è necessaria la sua conoscenza ed il suo utilizzo per rimasterizzare il proprio sistema o per creare delle proprie customizzazioni originali. E' piuttosto una metodologia che consente - nel mentre si sviluppa un progetto di rimasterizzazione - di tenere traccia dei passi effettuati e riutilizzarli all'occorrenza. 

Si tratta di un repository [penguins-wardrobe](https://github.com/pieroproietti/penguins-wardrobe) costituito principalmente da file yaml e da semplici  script bash ed utilizzato da `eggs` attraverso il comando `wardorobe` per creare personalizzazioni di sistemi Linux a partire da una sistema minimale CLI già installato, nella nostra terminologia `naked`.

Ho utilizzato questo metodo sia per la creazione di alcune personalizzazioni generiche: `colibri`, `duck`, `owl` e `eagle`, sia per la creazione di sistemi Linux con `waydroid` denominati:  `wagtail`, `warbler` e `whipbird` e basati rispettivamente su `Gnome`, `KDE Plasma` e `Weston`.

Potete SEMPRE utilizzare `eggs` a partire da vostre customizzazioni originali senza utilizzare il comando `wardrobe` ma seguendo le vostre metodologie.

## La metafora del guardaroba

La metafora consiste in un guardaroba contenente `costumes` ed `accessories` per la vestizione.

![wardrobe](/img/wardrobe/51616859915_5f8eaabfa4_w.jpg)

`penguins-wardrobe` è una repository, gestita con `git` ed organizzata per directory: `costumes`, `accessories`, `config`, `themes` e `documentation`. Il suo utilizzo prevede di effettuare il fork della stessa al fine di creare customizzazioni proprie, permette così sia una facile organizzazione del nostro lavoro, sia il consolidamento delle nostre esperienze, rendendo più semplice cercare e riutilizzare del lavoro lavoro fatto in precedenza o importare lavori fatti da terzi.

E' possibile vestire un sistema CLI con un splendida interfaccia GUI, ma è anche possibile utilizzare il wardrobe per collezionare configurazioni server senza necessariamente una interfaccia grafica. 

Questo metodo si è dimostrato utile per lo sviluppo e l'organizzazione del lavoro.

## `costumes`

Un `costume` consiste essenzialmente in una directory denominata con il nome del `costume` ed un file yaml: `index.yaml`. 

`index.yaml` specifica la composizione del `costume`, a sua definizione la troviamo in [i-materia.ts](https://github.com/pieroproietti/penguins-eggs/blob/master/src/interfaces/i-materia.ts), e viene analizzato dalla classe [`tailor.ts`](https://github.com/pieroproietti/penguins-eggs/blob/master/src/classes/tailor.ts) di `eggs`. In sostanza, noi forniamo le indicazioni ed il sarto ci cuce il vestito.

In `wardrobe`, quindi abbiamo soltanto delle informazioni che specificano soprattutto repository e pacchetti in linguaggio yaml. Questo esempio è tratto dal file `index.yaml` del mio `colibri`. Potete visualizzare l'intero [index.yaml](https://github.com/pieroproietti/penguins-wardrobe/blob/main/costumes/colibri/index.yml).

```
# wardrobe: .
# costume: /colibri
---
name: colibri
description: >-
  desktop xfce4 plus all that I need to develop eggs, firmwares and anydesk
  repos
author: artisan
release: 0.9.1
distributions:
  - bookworm
...
  hostname: true
reboot: true
```

La sintassi utilizzata è yaml, piuttosto semplice da leggere, mentre per la scrittura potete contare su numerosi addon per praticamente ogni editor.

Andiamo a vedere come è composto il file `index.yaml` di un `costume`.

Possiamo suddividerlo in tre parti:
* [`header`](#header)
* [`sequence`](#sequence)
* [`customize`](#customize)

### `header`
Definisce il nome, l'autore, descrizione e la release del costume. Una parte importante è `distributions` se la distribuzione corrente non è inclusa il costume non verrà applicato.

```
name: colibri
description: >-
  desktop xfce4 plus all that I need to develop eggs, firmwares and anydesk
  repos
author: artisan
release: 0.0.3
distributions:
  - bullseye
  - bookworm
```

### `sequence`
La `sequence` è la parte cruciale sia dei `costumes` che degli `accessories`, viene eseguita in sequenza - da qua il nome - e l'idea è stata di renderla minima ed indivisibile. Può contenere:

* [`repositories`](#repositories)
  * [`sources_list`](#sources_list)
  * [`sources_list_d`](#sources_list_d)
* [`preinst`](#preinst)
* [`packages`](#packages)
* [`packages_no_install_recommends`](#packages_no_install_recommends)
* [`try_packages`](#try_packages)
* [`try_packages_no_install_recommends`](#try_packages_no_install_recommends)
* [`debs`](#debs)
* [`packages_python`](#packages_python)
* [`accessories`](#accessories)
* [`try_accessories`](#try_accessories)

L'idea dietro la `sequence` è stata quella di renderla il più possibile atomica.

Vediamo come è composta in dettaglio la sequenza.

#### `repositories`
Definisce cosa abbiamo bisogno sia nella nostra `/etc/apt/surces.list` e - principalmente - nella directory `/etc/apt/sources.list.d`.

`repositories` è formata da due item:

##### `sources_list`
Specifica dei componenti da utilizzare: **`main`**, **`contrib`**, **`non-free`**

##### `sources_list_d`
Specifica dei commandi per aggiungere altre repository all'interno di `/etc/apt/sources.list.d`.

#### `preinst`
Abbiamo a volte la necessita di eseguire alcune azioni prima dell'installazione dei pacchetti, possiamo aggiungere queste azioni in forma di script in questa sezione.

#### `packages`
Un semplice array di pacchetti da installare, è il cuore del sistema.

#### `packages_no_install_recommends`
Una semplice array di pacchetti da installare con l'opzione `--no-install-recommends`.

#### `try_packages`
Si comporta come [packages](#packages) ma non fallisce se non trova il pacchetto.

#### `try_packages_no_install_recommends`
Funziona come [packages_no_install_recommends](#packages_no_install_recommends) ma non fallisce se non trova il pacchetto.

#### `debs`

Questo è un campo booleano, se è true il contenuto della directory `./debs` sarà installato con il comando `dpkg -i ./debs/*.deb`.

#### `packages_python`
Un semplice array di pacchetti `python` che saranno installati con `pip`.

#### `accessories`
Una lista di accessori da installare per completare il `costume`. esempio:

`accessories`:
- `base`
- `eggs-dev # defined in /accessory`
- `waydroid # defined in /accessory`
- `./firmwares # here we will use an accessory defined inside the costume, note ./`

#### `try_accessories`
Come  [`accessories`](#accessories) ma non fallisce.

### `customize`
`costomize` contiene le azioni per finalizzare l'installazione e customizzare il risultato. Può contente:
* [`dirs`](#dirs)
* [`hostname`](#hostname)
* [`scripts`](#scripts)

##### `dirs`
`dirs` è un campo booleano, se true la directory `./dirs` interna al `costume` verrà copiata nella `root` del sistema.

Esempio: Abbiamo bisogno di copiare la nostra customizzazione del desktop `/etc/skel` ed il nostro background su `/usr/share/background`. 

Possiamo mettere il tutto in `dirs`:

```
- dirs   + etc   + skel  
         + usr   + backgrounds  + colibri
```
##### `hostname`
Anche questo è un campo booleano e, se `true`, il file `/etc/hostname` verrà posto al nome del `costume` ed in accordo ad esso sarà anche modificato `/etc/hosts`.

#### `scripts`
`scripts` contiene un `array` di uno o più script utilizzati per customizzare il risulto.

Potete aggiunge altri script e directory all'interno di del `costume` o utilizzare gli script contenuti nella cartella `scripts` come `../../scripts/config_desktop_link.sh`.

**Esempi**

Gli scripts sono chiamati da `customize/scripts` ed eseguiti nell'ordine specifico.
```
customize:
  dirs: true
  scripts:
    - ../../scripts/config_desktop_link.sh
    - ../../scripts/config_lightdm.sh
```

### `reboot`
Se vero in sistema verrà riavviato dopo la vestizione.

## `Accessories`
Gli accessori possono essere definiti all'interno di un `costume` o fuori dallo stesso - principalmente in `accessories` ma anche interni ad un altro `costume`. Gli accessori interni vivono all'interno di un `costume` o di altri accessori che li dichiarano.

Hanno la stessa struttura dei `costumes` e vengono richiamati da questi. Potete vederli come una cintura da mettere con dei pantaloni alla moda o una borsa associata al tailler.

Gli `accessories`, però sono installabili anche singolarmente, ad esempio: `sudo eggs wardrobe wear accessories/eggs-dev` ci installerà gli strumenti di sviluppo. 

Tutto quello che risiede sotto `accessories²`` è un accessorio. Ad esempio: `base` è un accessorio, utilizzato in molti vestiti; `waydroid` è un accessorio ed è utilizzato da `wagtail` (gnome3), `warbler` (KDE) e `whipbird`; `firmwares` è usato in `duck` ed `owl`.

`colibri`, `wagtail`, `warbler` e `whispbird` essendo nati essenzialmente per sviluppatori, non usano l'accessorio `firmwares`, ma dispongono un un accessorio interno `firmwares` contentente principalmente driver per wifi. (*)


__Nota__ `sudo eggs wardrobe wear` accetta una flag `--no_firmwares` per saltare completamente il firmware nel caso stiamo lavorando su macchine virtuali o facendo dei test.

(*) `wagtail`, `warbler` e `whispbird` prima della fine dell'installazione chiamano pure uno speciale script [add_wifi_firmwares.sh](https://github.com/pieroproietti/penguins-wardrobe/blob/main/scripts/add_wifi_firmwares.sh) per aggiungere in Debian bookworm firmware scaricabile da [cdimage unofficial non-free](http://cdimage.debian.org/cdimage/unofficial/non-free/firmware/bookworm/current/).


## I comandi
Abbiamo solo quattro comandi `wardrobe`: `get`, `list`, `show` e `wear`.

### `wardrobe get [REPO]`

```
eggs wardrobe get
```

Esegue il clone di [penguins-wardrobe](https://github.com/pieroproietti/penguins-wardrobe) in `~/.wardrobe`, il comando accetta un argomento [REPO], così potete lavorare con il vostro `wardrobe` invece di quello standard. Ad esempio:

```
eggs wardrobe https://github.com/quirinux-so/penguins-wardrobe
```

scaricherà in  `~/.wardrobe` la versione del `wardrobe` di `quirinux`.

Il consiglio per utilizzare [`penguins-wardrobe`](https://github.com/pieroproietti/penguins-wardrobe) per i propri progetti è che - dopo i primi passi - conviene crearsi un proprio `fork` del progetto ed utilizzare quello.

### `wardrobe list`
Mostra la lista dei `costumes` ed `accessories` presenti in `~.\wardrobe`.

```
eggs wardrobe list 
```

### wardrobe show COSTUME
Mostra l'indice `index`.yaml di un `costume` presente in `~.\wardrobe`.

```
eggs wardrobe show colibri
```

### `sudo wardrobe wear COSTUME`
Avvia il processo di "vestizione" di un `costume`. I pacchetti del `costume` verranno installati, così come degli `accessories` interni o esterni, infine verrà eseguito `customize` ed alla fine del processo il sistema sarà modificato secondo le istruzioni del `costume` stesso.

```
sudo eggs wardrobe wear colibri 
```

## Costumi esistenti:
* `colibri` è un Desktop XFC4 leggero che utilizzo per sviluppare `eggs` e che quindi potete utilizzare per collaborare al progetto.
* `duck` utilizza `cinnamon` e probabilmente è il giusto Desktop per utilizzatori abituati all'interfaccia di Windows - inoltre fornisce `libreoffice`, `gimp`, `vlc` e vari.
* `owl` basato su XFCE4 per grafici e designer. E' una customizzazione sperimentale, basata molto sul lavoro di Charlie Martinez per [quirinux](https://blog.quirinux.org/).
* `wagtail`, una installazione basata su `wayland/Gnome/waydroid`.
* `warbler`, una installazione basata su `wayland/KDE/waydroid`.
* `whipbird`: una installazione basata su `wayland/weston/waydroid`.

## `accessories`
Al momento su `penguins-wardrobe` sono presenti i seguenti `accessories`:
* `base: add spice-vdagent and penguins-eggs-ppa repository`
* `chicks: desktop xfce4 per scuola primaria`
* `eggs-dev: add repositories: nodesource, code, install: nodejs, code`
* `firmwares: install firmware`
* `flatpak: flatpack`
* `grafica: grafics packages`
* `kvm: add necessary to run VMs`
* `liquorix: install liquorix kernel Debian/Devuan/Ubuntu`
* `live-installer: Linux Mint live-installer deb`
* `multimedia: a selection of usefull multimedia packages`
* `nextcloud: nextcloud`
* `office: install libreoffice, gimp, vlc`
* `python3-dev: sviluppo in python`
* `waydroid: waydroid installer`

## `themes`
Mentre i `costumes` e gli `accessories` si applicano ad un sistema installato, i `themes` rendono possibile la customizzazione dell'immagine `live`. E' possibile sia customizzare il boot delle immagini ISO che l'aspetto dell'installer GUI `calamares`.

Come per i `costumes` e gli `accessories`, i `themes` sono principalmente costituiti da una directory, dei file yaml, delle icone, sfondi e quant'altro necessario. L'idea è stata presa da `calamares` e dai suoi file di configurazione ed estesa ad aspetti più specifici di `eggs` come il boot live. 

Solo da poco ho deciso di racchiudere anche i `themes` in `penguins-wardrobe`. 

Inizialmente i `themes` erano contenuti direttamente in `penguins-eggs`, successivamente - anche per questioni di pesantezza - sono stati spostati in una nuova repository `penguins-addons` non piè utilizzata.

Infine con la nascita di `penguins-wardrobe` sono stati inclusi nello stesso.

E' solo scrivento questo questo scritto, mi rendo conto del grande debito di riconoscenza nei confronti di `calamares` che mi ha suggerito prima di passare a yaml per la configurazione di `eggs`, poi di utilizzare in maniera estensiva yaml per la configurazione dei `themes`. Spero però che il mio debito possa essere stato ripagato dal fatto di aver denominato `krill` l'installer TUI di `eggs`.

[educaandos-plus](https://github.com/aosucas499/guadalinex) è stato il primo tema esterno disponibile. 

Altri `themes` che potete trovare nel wardrobe sono: `neon`, `telos`, `ufficiozero` e`waydroid`.

### Analizziamo un `theme`

Un `theme` consiste in una semplice directory sotto `themes`, denominata con il nome del `vendor`. In  questo esempio: `educanaandos-plus`, che è così composto:

```
educaandos-plus/
    theme
        applications
        artwork
        calamares
            branding
            modules
        livecd
```
#### `theme`
La directory `theme` è solo il contenitore di tutto, la radice per così dire del `theme` stesso. 

Contiene:

##### `applications`

Solo un link `.desktop`, verrà copiato in `/usr/share/applications/` e sulla cartella `Desktop`.

#### `artwork`
L'icona per il tuo link .desktop, verrà copiata in /usr/share/icons/.

#### `calamares`
Contiene la configurazione per `calamares` ed è la parte più importante del `theme`.

I file di configurazione di `calamares` sono scritti sempre in yaml e contengono la documentazione per le varie optioni. Il principale file di configurazione `settings.conf` viene automaticamente generato da `eggs` e solo `partition`, `locale` ed `users` sono attualmente utilizzati da `eggs` e dal `wardrobe`.

Per le informazioni di riferimento sulla configurazione di questi file sostanzialmente di `calamares` si rimanda al sito [calamares](https://calamares.is).

###### `branding`
`branding.desc` viene generato automaticamente da `eggs`, come prima, fare riferimento a `calamares` [branding.desc](https://github.com/calamares/calamares/blob/calamares/src/branding/default/branding.desc) per maggiori informazioni.

###### `modules`
* [`locale.yml`](https://github.com/pieroproietti/penguins-wardrobe/blob/main/vendors/educaandos-plus/theme/calamares/modules/locale.yml)
* [`partitions.yml`](https://github.com/pieroproietti/penguins-wardrobe/blob/main/vendors/educaandos-plus/theme/calamares/modules/partition.yml)
* [`users.yml`](https://github.com/pieroproietti/penguins-wardrobe/blob/main/vendors/educaandos-plus/theme/calamares/modules/users.yml) (*)

(*) In `EducaAndOS` per avere i diritti di amministrazione per l'utente, abbiamo la necessità di configurare lo stesso in un gruppo specifico, per questo si rese necessario l'utilizzo di `users.yml`.

##### `livecd`
`livecd` raccoglie invece l'aspetto del boot da `live` ed è una caratterista di `eggs`.

Abbiamo in questo casi i `template` per `grub` ed `isolinux`, nonchà l'immagine di splash [EducaAndOS-plus/theme/livecd](https://github.com/pieroproietti/penguins-wardrobe/tree/main/themes/educaandos-plus/theme/livecd) per il boot da live.

### Uso dei `themes`
Per essere utilizzato un `theme` deve essere passato come parametro al flag `--theme` in `produce`:

`
sudo eggs produce --theme ../path/to/theme
`
esempio: 

```
sudo eggs produce --theme .wardrobe/themes/educaandos-plus
```

Potete anche clonare il `wardrobe~ con Git e prendere il `theme` da esso:

```
sudo eggs produce --theme /penguins-wardrobe/themes/educaandos-plus
```

## `Config`
Questa directory è utilizzata per permettere una customizzazione delle opzioni per l'installazione `--unattended`. 

`sudo eggs install --unattended` è equivalente a `sudo install --custom us` in questo modo è relativamente facile avere customizzazioni diverse, semplicemente creando un fork di questa repository ed una `PR` al sottoscritto.

Ad esempio potete copiare `us.yaml` in `bliss.yaml`, e cambiare sia il nome dell'utente `live` che la `password` per avere la vostra installazione `unattended` personalizzazione:

```
sudo eggs install --custom bliss
```

Se invece vi volete una configurazione con l'italiano:
```
sudo eggs install --custom it
```

Ovviamente è possibile creare configurazioni diverse e per tutte le necessità.

## Ubuntu
Utilizzo `wardrobe` soprattutto per Debian dove si assicura la massima compatibilità, ma anche per Devuan che sostanzialmente ricalca Debian. Qualche aggiunta ed accorgimento, invece, si è reso necessario per includere Ubuntu. 

In particolare:

### `ubuntu repositories`
I Ubuntu abbiamo delle differenze nel `sources.list`, in particolare cambia il nome dei componenti che passano dai canonici: `main`, `contrib`, `non-free` alla classificazione di Ubuntu: `main`, `restricted`, `universe` e `multiverse`.

In Ubuntu, quindi, `sources.list` viene semplicemente ignorato, mentre è comunque possibile aggiungere altre repository in `source.list.d`. Lo stesso avviene per LMDE5 elsie che pur essendo una derivata Debian, ha un `source.list` dummy e riporta il suo contenuto sotto `source.list.d`.

### `ubuntu try_packages`
Alcuni pacchetti possono essere denominati diversamente Debian/Devuan rispetto ad Ubuntu. Un caso tipico è firefox, `firefox-esr` su Debian semplicemente `firefox` in Ubuntu. La soluzione che ho trovato è l'utilizzo della sezione `try_packages` dove si possono includere entrambi e si caricherà solo il pacchetto corrispondente.

### `ubuntu try_accessories`
Lo stesso discorso vale per gli `accessories` che possono pure essere definiti per distribuzioni diverse, anche qua c'è la possibilità di utilizzare `try_accessories` .

### `ubuntu naked`
Un'altra ragione per utilizzare Debian/Devuan invece di Ubuntu e derivate è la difficoltà di ottenere una versione **naked** ovvero una installazione CLI minima. E' possibile con Ubuntu, utilizzando la versione server, ma l'immagine contiene comunque funzionalità non richieste ed è abbastanza pesante rispetto a Debian.

## `Arch Linux`
`Arch Linux` si presta benissimo alla creazione di immagini `naked` ed anche alla creazione di `wardrobe`, il problema è la diversa denominazione dei pacchetti.

Difatti, mentre sarebbe facilmente possibile estendere il comando `eggs wardrobe wear` ad utilizzare `pacman` piuttosto che  `apt`, quello che non ne rende pratico l'utilizzo è la diversa denominazione dei pacchetti che rende difficile gestire lo stesso `costume` in comune con Debian.

Occorrerebbe probabilmente utilizzare due `wardrobe` differenti e forse andrebbe ripensato il concetto.

Segnalo che, ad ogni modo, all'interno del costume `colibri` è posto un semplice script bash che crea la medesima configurazione `colibri` per `Arch Linux`. 

Sono possibili ulteriori sviluppi.

## `Manjaro`
Non viene utilizzato il `wardrobe`, vale lo stesso discorso di `Arch Linux`.

![wagtail-warbler-whipbird](/img/wardrobe/wagtail-warbler-whipbird.png)
Lo screenshot è stato preso durante la "vestizione" di wagtail, warbler e whipbird sulla mia stazione di lavoro, potete trovare il risultato finale [qui](https://sourceforge.net/projects/penguins-eggs/files/ISOS/waydroid/).
