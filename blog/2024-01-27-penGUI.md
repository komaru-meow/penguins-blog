---
authors: pieroproietti
slug: penGUI
title: "penGUI: GUI for penguins eggs"
lang: it
enableComments: true
---

import Translactions from '@site/src/components/Translactions';

<Translactions />

Era da molto tempo che mi era stata richiesta la possibilità di aggiungere una GUI ad eggs, sembra che finalmente sia giunta l'ora.

Ho cominciato questo progetto durante il periodo delle feste di Natale e fine anno, mi è servito tra l'altro per formarmi con la libreria QT che non avevo mai usato. 

Adesso è passato un po' di tempo, ho maturato un po' di esperienza e quindi - come dire - posso vergognarmi di meno di quello che ho realizzato, in sostanza un aiuto per chi con eggs è alle prime armi.

Ho cercato di riempire i vari campi con lunghi, tediosi e spropositati tooltip ed ho fatto del mio meglio, comunque visto che questo progetto è opensource, può essere migliorato da ognuno e ciascuno può collaborare.

L'interfaccia è questa:

![penGUI main window](/images/pengui-main-window.png)

# La toolbar
C'è una toolbar con quattro bottoni:
* `dad` per configurare eggs;
* `produce` per creare la ISO;
* `kill` per rimuovere le ISO generate e lo spazio di lavoro;
* `readme` un rimando alla sezione PenGUI sul README di eggs.

Non ho aggiunto troppi bottoni, per semplificare, difatti le operazioni che servono con eggs per rimasterizzare un sistema sono essenzialmente queste.

# I menu
Tutte le altre opzioni, sono riportate nel menù, abbiamo:

* `File`
    * `Calamares`
    * `Kill`
    * `Status`
    * `Cuckoo`
    * `Exit`

* `Edit`
    * `eggs.yaml`
    * `tools.yaml`

* `Tools`
    * `Clean`
    * `PPA`
    * `Skel`
    * `Yolk`

* `Wardrobe`
    * `Get`
    * `List`
    * `Show`
    * `Wear`

* `Help`
    * `Users' guide`
    * `Blog`
    * `Repository`
    * `Telegram`
    * `About`

Francamente non mi sembra di aver dimenticato niente, l'unica esclusione - voluta - è `Cuckoo` che ho si inserito nel menu `File` ma è disablilitato.

Naturalmente PenGUI utilizza eggs per eseguire i sui compiti, quindi eggs deve essere installato, nel caso eggs non sia installato verrà visualizzato un messaggio ed, eventualmente aperto un browser per installarlo.


# Bottoni della toolbar

![toolbar](/images/toolbar.png)

## dad
Come in eggs il comando dad va a modificare la nostra configurazione che si trova in `/etc/penguins-eggs.d` ed in particolare nel file `eggs.yaml`. 

La differenza è che qua avete un form da riempire, invece di una interfaccia CLI nuda e cruda.

Una volta inseriti i dati, verrà aperto un Terminale di root e si procederà alla copia degli stessi su `/etc/penguins-eggs.d/eggs.yaml`

eggs è pronto a produrre la ISO!

## produce
Nella form di produce è possibile inserire tutte le varie opzioni presenti nel comando di eggs, diciamo che la sua funzione è costruire il comando utilizzando una interfaccia grafica. 

Una volta effettuate le scelte, premete sul bottone "Generate" ed il comando vi apparirà nel form stesso. A questo punto potete produrre la ISO semplicemente cliccando sul bottone adiacente, verrà anche qui aperto un Terminale di root ed egge verrà avviato con i parametri generati.

## Kill
Kill semplicemente richiama `sudo eggs kill` di eggs sempre attraverso un Terminale di root.

## Readme
Come descritto in precedenza è un semplice rimando alla sezione su PenGUI del README di penguins-eggs.


# Scaricare ed installare PenGUI
PenGUI viene caricato sulla pagina di [penguins-eggs su sourceforge](https://sourceforge.net/projects/penguins-eggs/), e precisamente potete scaricarlo dal link [PenGUI](https://sourceforge.net/projects/penguins-eggs/files/penGUI/).

L'installazione, trattandosi di un pacchetto Debian è piuttosto semplice e standard: `dpkg -i pengui-0.2.9_amd64.deb`.

Il pacchetto, inoltre viene caricato anche sulla [PPA di eggs](https://github.com/pieroproietti/penguins-eggs-ppa), per cui se la avete configurata, verrà aggiornato automaticamente ad ogni rilascio.


# That's all peoples!

Buon divertimento.


